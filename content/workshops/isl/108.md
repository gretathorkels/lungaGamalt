---
title: 1085
teacher1: Signý Jónsdóttir
teacher2: Þrándur Gíslason Roth
length: 3 daga smiðja
about1: LungA skólinn kynnir; örnámskeið sem gefur smjörþefinn af nýrri námsbraut skólans “1085” sem hefur göngu sína 2023.
about2: 1085 er þriggja daga námskeið þar sem flakkað verður um nærliggjandi sveit við Seyðisfjörð í leit að ýmsu góðgæti á ólíku formi. Við siglum, við syndum, við svitnum, við segjum sögur, tínum jurtir, veiðum, við eldum, sofum, syngjum, ferðumst um fótgangandi, hittum fugla og furðudýr. Komdu með á vit ævitnýranna í næsta fjörð, Loðmundarfjörð, þar sem gist verður í tvær nætur. Dagarnir verða fylltir af fróðleik og spennandi fyrirbærum. Gengið verður til baka í Seyðisfjörð á föstudegi þar sem festivalið LungA tekur okkur fagnandi.
aboutteacher1: Signý Jónsdóttir (f. 1996) útskrifaðist með B.A.-gráðu í vöruhönnun frá Listaháskóla Íslands vorið 2019. Í verkum sínum varpar hún ljósi á uppbyggingu, nýtingu og sjálfbærni svæða með það að markmiði að virkja áhorfandann á tímum þar sem umbreytinga er þörf. Síðastu mánuði hefur hún lagt stund á nám í fjallamennsku ásamt því að vinna sem sjálfstætt starfandi hönnuður í ólíkum verkefnum, þá oft tengda upplifunarhönnun, þar sem útiveran fær að blómstra.
aboutteacher2: Þrándur Gíslason Roth (f. 1988) er menntaður íþróttafræðingur (B.Sc. in sportscience) og húsasmíðameistari. Hann er þriggja barna faðir og býr ásamt eiginkonu sinni og börnum í Mosfellsbæ þar sem hann rekur sitt eigið verktakafyrirtæki. Samhliða rekstrinum leggur hann stund á handknattleik, göngur og veiði. Þá liggur áhuginn ekki síst í eldamennsku, íslensku hráefni, villibráð, jurtum, sveppum og öðru sem fyrir finnst í íslenskri náttúru.
mynd: '/images/workshop/1085.jpg'
applyhere: https://podio.com/webforms/27609545/2144502
---
